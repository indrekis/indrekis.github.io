---
layout: post
title:  "Madrake Linux кінця 1990-х"
date:   2025-03-09 0:03:45 +0300
tags: [retrocomputing, IBM PC та сумісні, Linux]
comments: true
excerpt_separator: <!--more-->
---

Моє знайомство з Linux-ом почалося в 2000-му році. Тоді у мене був Pentium 200 MMX, з 32 Мб RAM. Відеокарта -- щось типу S3 Virge/4Мб, не пам'ятаю точно. Перші Linux-и, які мені трапилися у магазинчику дисків, десь на бічній вул. Шевченка[^DCSA], були Slackware та Mandrake. Останній видався спокусливішим, тож купив його. Це був Mandrake 7, але лише перший диск. Він в мене все ще є, але, на жаль, тріснув ще тоді. Тож, потім я купив Mandrake 8 -- два диски. Вони доволі швидко теж тріснули, але то вже таке -- знайомство з Linux-ом відбулося. 

[^DCSA]: Сайт компанії, "Алекс-інфо" (вул. Яцкова 25), [зберігся на Вебархіві](https://web.archive.org/web/20010124062500/http://www.alex.lviv.net/info/cd.html), однак, сайт був на флеші, а архіви не забекаплено, тому подивитися список не вдається. 

Недавно натрапив на [історію Mandrake](https://www.abortretry.fail/p/the-history-of-linux-mandrake) та й вирішив нагадати собі, як це було. Далі багато картинок і трішки спогадів та рефлексій. 

- [Диски та інсталяція]({% post_url /retrocomputing/ibm_pc_compat/2025-02-25-Mandrake199x %}#диски-та-інсталяція)
- [Використання]({% post_url /retrocomputing/ibm_pc_compat/2025-02-25-Mandrake199x %}#використання)
- [Щодо емуляторів]({% post_url /retrocomputing/ibm_pc_compat/2025-02-25-Mandrake199x %}#щодо-емуляторів)
- [Додатки]({% post_url /retrocomputing/ibm_pc_compat/2025-02-25-Mandrake199x %}#додатки)
- [Підсумки]({% post_url /retrocomputing/ibm_pc_compat/2025-02-25-Mandrake199x %}#підсумки)
- [Посилання]({% post_url /retrocomputing/ibm_pc_compat/2025-02-25-Mandrake199x %}#посилання)
- [Виноски]({% post_url /retrocomputing/ibm_pc_compat/2025-02-25-Mandrake199x %}#виноски)


<style>body {text-align: justify}</style>

<!--more-->

# Диски та інсталяція

Диск знайшовся. Зразу й згадав, що він тріснув -- через це я купив 8-й, але і вони доволі швидко потріскали... Вже тепер знаю, що 7-й містив три диски: другий -- з джерельними текстами, третій -- з StarOffice, PowerQuest BootManager та PartitionManager, кількома книжками про Linux та Acrobat Reader. Але мені вистачило і одного. :-) 

| ![](/retrocomputing/ibm_pc_compat/pics/Mandrake/CD_70_1.jpg){: width="70%" .align-center} |
| :---------: |
| Коробочка з диском Mandrake 7. На жаль, як і абсолютна більшість тоді -- російською. Видно наклейку продавця та код в магазині. |
| ![](/retrocomputing/ibm_pc_compat/pics/Mandrake/CD_70_2.jpg){: width="70%" .align-center} | 
| Зворотна сторона. Знову російською, але список -- справляв враження. |
| ![](/retrocomputing/ibm_pc_compat/pics/Mandrake/CD_70_3.jpg){: width="70%" .align-center} | 
| Коробка зсередини. |
| ![](/retrocomputing/ibm_pc_compat/pics/Mandrake/CD_70_4.jpg){: width="70%" .align-center} | 
| Одного разу дістав я його з дисковода, а там таке... Сам CD-привід був нормальний, інші диски так не розвалювалися. Чи то Linux якось особливо агресивно його ганяв, інсталюючи, чи то диски були сумнівні -- та ж доля спіткала і наступну версію, див. далі. |
| ![](/retrocomputing/ibm_pc_compat/pics/Mandrake/CD_80_1.jpg){: width="70%" .align-center} |
| А так виглядав Mandrake 8. 26 грн -- я ось вже не згадаю, це чи то половина підвищеної стипендії (за місяць) того року, чи ціла (спочатку була 27 грн, потім підняли до 54). |
| ![](/retrocomputing/ibm_pc_compat/pics/Mandrake/CD_80_2.jpg){: width="70%" .align-center} | 
| Зворотна сторона оформлена ефектніше. І, нарешті -- без російської. Ну, майже. |
| ![](/retrocomputing/ibm_pc_compat/pics/Mandrake/CD_80_3.jpg){: width="70%" .align-center} | 
| Коробка зсередини. Дисків -- два. Тут вже й російська... |
| ![](/retrocomputing/ibm_pc_compat/pics/Mandrake/CD_80_4.jpg){: width="35%" .align-center}    ![](/retrocomputing/ibm_pc_compat/pics/Mandrake/CD_80_5.jpg){: width="35%" .align-center} | 
| Обидва -- з тріщинами. |

Інсталятор повністю графічний і доволі гнучкий. Я не тільки зміг тоді, знаючи дуже мало про Лінукс, не маючи жодного досвіду та жодної можливості запитатися, успішно його поставити, так ще й мало не з першої спроби[^INM]. І лише зараз оцінив, наскільки то було круто на свій час! Зізнаюся, сучасний інсталятор Убунти мені менше подобається. 

[^INM]: Якби не мудрував -- то було б взагалі з першої. Але місця на диску було мало, хотілося все, а побудова залежностей між пакетами ще певне трохи підглюкувала. 

| ![](/retrocomputing/ibm_pc_compat/pics/Mandrake/Install_70_1.png){: width="100%" .align-center} |
| :---------: |
|Шок почався вже тут -- від здивування, як вони сумістили картинку з текстовою консоллю[^UNT]. |
| ![](/retrocomputing/ibm_pc_compat/pics/Mandrake/Install_70_2.png){: width="100%" .align-center} |
| Наступний -- від підтримки української інсталятором! (На жаль, в самому Лінуксі після того були проблеми, вирішувати які мені бракувало знань, тому користувався англійською). |
| ![](/retrocomputing/ibm_pc_compat/pics/Mandrake/Install_70_3.png){: width="100%" .align-center} |
| Цікава властивість -- часто можна було повернутися до попередніх етапів, просто клікнувши на меню ліворуч.|
| ![](/retrocomputing/ibm_pc_compat/pics/Mandrake/Install_70_4.png){: width="100%" .align-center} |
| [Скріншоти всіх екранів інсталятора є в цьому перекладі українською документація до Mandrake 7.0](http://www.iop.kiev.ua/~dobr/mndk-ua/mdkinstallguide/index.html).| 
| ![](/retrocomputing/ibm_pc_compat/pics/Mandrake/First_boot_1.png){: width="100%" .align-center} |
| Під час першого завантаження я зразу зрозумів, що в Linux мені більше подобається, ніж у Windows. Досі не люблю оці splash screen -- надаю перевагу дивитися на сам процес завантаження. |

[^UNT]: Я тоді ще дуже мало знав. 

# Використання

Як тоді склалося уявлення, що GUI Linux неузгоджене (всілякі дрібниці, типу того, що в якихось текстових контролах Ctrl-Z працює, а в якихось ні, десь можна з кириличною розкладкою все рівно шорткати використовувати, десь ні), але гарне. Сподобалася можливість вибирати різні декстопи і віконні менеджери. Також, дуже сподобалося переключення мови CapsLock -- під Windows схожі утиліти є, але вони відчутно гальмують, а рідні засоби так не вміють. 

| ![](/retrocomputing/ibm_pc_compat/pics/Mandrake/M70_1.png){: width="100%" .align-center} |
|:-----------:|
| Свіжо-завантажений KDE. Ідея робочих столів (коли розібрався з нею) видалася просто геніальною -- у Windows вона прийде суттєво пізніше (а сторонні утиліти хоч і реалізовували, але всі, які випробував тоді -- глюкаво). |
| ![](/retrocomputing/ibm_pc_compat/pics/Mandrake/M70_2.png){: width="100%" .align-center} |
| Конфігуратор. |

Також справила враження Kudza -- інструмент, який, після зміни апаратури, допомагав конфігурувати. Воно трохи страшніше виглядало, ніж аналог під Windows 95-98, але працювало і для Лінукса було проривом -- Unix взагалі щодо динамічних змін обладнання були завжди консервативніші. Видається мені, що один з важливих інновацій MS-DOS[^ODS] було привнесення динамічних драйверів у маси.

| ![](/retrocomputing/ibm_pc_compat/pics/Mandrake/Kudzi_M70_1.png){: width="100%" .align-center} |
|:-----------:|
| Привітання Kudzu -- з'являється, лише якщо конфігурація змінилася. |
| ![](/retrocomputing/ibm_pc_compat/pics/Mandrake/Kudzi_M70_2.png){: width="100%" .align-center} |
| І робота з ним. |


 
[^ODS]: Раніше писав просто DOS, але побачивши, скільки було різних DOS в другій половині 70-х і далі -- для Atari, TRS-80, Apple тощо, і тепер боюся не уточнювати :-) 

Єдине інтегроване середовище розробки, що знайшов -- KDevelop 1.0, виглядало скромненько для мене, балуваного продуктами Borland -- C++ Builder-ом, Delphi, але було цілком функціональним. Що дуже і дуже завадило -- autotools, навколо якого воно базувалося. Навіть роки після вони давалися мені дуже важко, і я досі дуже радію приходу CMake -- при всіх його недоліках. А в 2000-му, для мене, студента майже без доступу в Інет, без можливості порадитися чи почитати і з слабенькою англійською -- то була непідйомна річ. Тому найменші збої часто змушували перестворювати проект, і, що найбільше дратувало після продуктів Борланда -- довго, хвилинами, чекати, поки воно щось загадкове зробить, щоб створити проект з пари власне файлів програми.

| ![](/retrocomputing/ibm_pc_compat/pics/Mandrake/KDev_70_1.png){: width="100%" .align-center} |
|:-----------:|
| KDevelop -- запуск. |
| ![](/retrocomputing/ibm_pc_compat/pics/Mandrake/KDev_70_2.png){: width="100%" .align-center} |
| Майстер створення проектів. Непоганий.  |
| ![](/retrocomputing/ibm_pc_compat/pics/Mandrake/KDev_70_3.png){: width="100%" .align-center} |
| Хіба що знань мені бракувало... |
| ![](/retrocomputing/ibm_pc_compat/pics/Mandrake/KDev_70_4.png){: width="100%" .align-center} |
| Все, почалося -- працюють autotools і потім configure... |
| ![](/retrocomputing/ibm_pc_compat/pics/Mandrake/KDev_70_5.png){: width="100%" .align-center} |
| Готова аплікація KDE. Я тоді, черговий раз опинившись ізольованим від світу, переклав документацію по KDE i X Window -- викладу скоро. Що кумедно, якщо документація KDE застаріла безнадійно, то X -- майже актуальна і досі. І це, певне, не стільки стагнація X-ів винна, але й хороший початковий дизайн. |

На відміну від Windows тішила велика кількість застосунків (програм), які інсталювалися разом з ОС.

| ![](/retrocomputing/ibm_pc_compat/pics/Mandrake/Ksoft_70_1.png){: width="100%" .align-center} |
|:-----------:|
| Файлові менеджери, медіаплеєри, калькулятор. І очка. :-) Медіаплеєри глючили, пам'ятається, безбожно, але сяк-так слухати MP3 можна було. |

Вдома тоді Інтернет був безнадійною мрією[^BWI], але утиліти були.

[^BWI]: Дуже сміявся, коли підняв під Windows Personal Web Server, щоб на локалхост дебажити (воно вимагало певного шаманства), похвалився бабусі, а вона почала сваритися, щоб я обережно, не підключився випадково до справжнього Інтернету, бо збанкрутіємо. :-) 

| ![](/retrocomputing/ibm_pc_compat/pics/Mandrake/Inet_M70_1.png){: width="100%" .align-center} |
|:-----------:|
| Ех, Нетскейп. Гугл певне дещо здивувався. З іншого боку, від Aranche з 386-го він мав би ще більше офігівати... Покажу колись фото. |
| ![](/retrocomputing/ibm_pc_compat/pics/Mandrake/Inet_M70_2.png){: width="100%" .align-center} |
| До певної межі навіть юзабельно... |
| ![](/retrocomputing/ibm_pc_compat/pics/Mandrake/Inet_M70_3.png){: width="100%" .align-center} |
| Але спеціальний ретро-пошуковик, [wiby.me](wiby.me) -- точно зручніший! |
| ![](/retrocomputing/ibm_pc_compat/pics/Mandrake/Inet_M70_4.png){: width="100%" .align-center} |
| Інші мережеві утиліти. |

Різноманітність віконних менеджерів зразу аж налякала. :-) 

| ![](/retrocomputing/ibm_pc_compat/pics/Mandrake/Gnome_M70_1.png){: width="100%" .align-center} |
|:-----------:|
| Десктоп GNOME. Якось з ним я так і не зміг подружитися. Але іконка меню Start -- гарна. Видно, що дистрибутив гарно пропрацьований -- під Gnome застосунки KDE є в окремому меню, і навпаки -- під KDE є таке меню для Gnome. |
| ![](/retrocomputing/ibm_pc_compat/pics/Mandrake/Gnome_M70_2.png){: width="100%" .align-center} |
| Різноманітні "G-утиліти" -- файловий менеджер, HEX і текстові редактори, утиліта вибору кольорів. |
| ![](/retrocomputing/ibm_pc_compat/pics/Mandrake/Gnome_M70_3.png){: width="100%" .align-center} |
| Утиліта налаштування, моніторинг ресурсів, електронна таблиця. |
| ![](/retrocomputing/ibm_pc_compat/pics/Mandrake/Gnome_M70_4.png){: width="100%" .align-center} |
| GIMP -- і з ним, при всьому визнанні його потужності, за роки спроб я не зміг подружитися. | 
| ![](/retrocomputing/ibm_pc_compat/pics/Mandrake/Gnome_M70_5.png){: width="100%" .align-center} |
| Glade -- GUI-builder для GTK. | 

Екзотичніші десктопи та віконні менеджери -- більшість теж існують досі. Деякими навіть користуюся, коли монстр-KDE занадто масивний.

| ![](/retrocomputing/ibm_pc_compat/pics/Mandrake/WM_M70_1.png){: width="100%" .align-center} |
|:-----------:|
| [WindowsMaker](https://www.windowmaker.org/) -- дивна така штука була. З якимись космічними іконками і системним меню за правою кнопкою мишки. |
| ![](/retrocomputing/ibm_pc_compat/pics/Mandrake/BlackBox_M70_1.png){: width="100%" .align-center} |
| [BlackBox](https://en.wikipedia.org/wiki/Blackbox). | 
| ![](/retrocomputing/ibm_pc_compat/pics/Mandrake/En_M70_1.png){: width="100%" .align-center} |
| [Enlightenment](https://www.enlightenment.org/). Правда, меню його аплетиків не вдається подивитися -- воно завелике, основне меню починає рухатися, курсор вилітає за нього і список зникає -- так і не зміг побороти.|  
| ![](/retrocomputing/ibm_pc_compat/pics/Mandrake/En_M70_2_XEmacs.png){: width="100%" .align-center} |
| І XEmacs під Enlightenment -- його, каюся, я теж так і не осилив. | 
| ![](/retrocomputing/ibm_pc_compat/pics/Mandrake/AfterStep_M70_1.png){: width="100%" .align-center} |
| [AfterStep](http://www.afterstep.org/). Цей, певне, вже закинутий -- але ще теж не мертвий.| 
| ![](/retrocomputing/ibm_pc_compat/pics/Mandrake/Fvwm_M70_1.png){: width="100%" .align-center} |
| [Fvwm2](https://www.fvwm.org/). Один з тих, що досі використовую іноді. | 
| ![](/retrocomputing/ibm_pc_compat/pics/Mandrake/Fvwm2_M70_1.png){: width="100%" .align-center} |
| Fvwm1. Меню викликаю лівою кнопкою мишки, а вибираю пункт -- правою, не відпускаючи лівої. Тому скріншоту меню не маю. :-)  А щоб обрати пункт в під-меню -- потрібно, тримаючи обидві кнопки, навести на нього, і потім відпустити. | 
| ![](/retrocomputing/ibm_pc_compat/pics/Mandrake/IceWM_M70_1.png){: width="100%" .align-center} |
| [IceWM](https://ice-wm.org/). Косить під тогочасний Windows. Знову видно посортоване меню. Один з тих, що досі використовую іноді, на додачу до Fvwm.| 
| ![](/retrocomputing/ibm_pc_compat/pics/Mandrake/IceWM_M70_modern.png){: width="100%" .align-center} |
| Сучасний IceWM з "робочої" віртуалки, Ubuntu LTS 24.04.| 
| ![](/retrocomputing/ibm_pc_compat/pics/Mandrake/XFvm_M70_1.png){: width="100%" .align-center} |
| [XFvm](https://en.wikipedia.org/wiki/Xfce#Xfwm). А тут менюшки самі не зникають.| 
| ![](/retrocomputing/ibm_pc_compat/pics/Mandrake/AnotherLevel_Fvwm_M70_1.png){: width="100%" .align-center} |
| Fvwm, який себе називає AnotherLevel (в меню Login).| 

Вибір ігор відносно скромний, але поміж них були цілком залипальні.

| ![](/retrocomputing/ibm_pc_compat/pics/Mandrake/Games_M70_1.png){: width="100%" .align-center} |
|:-----------:|
| Якось не очікував під назвою XBoing зустріти арканоїд! |
| ![](/retrocomputing/ibm_pc_compat/pics/Mandrake/Games_M70_2.png){: width="100%" .align-center} |
| Різноманітні шахи. |
| ![](/retrocomputing/ibm_pc_compat/pics/Mandrake/Games_M70_4.png){: width="100%" .align-center} |
| "Астероїди" мені тоді дуже сподобалися. |
| ![](/retrocomputing/ibm_pc_compat/pics/Mandrake/Games_M70_5.png){: width="100%" .align-center} |
| Та багато інших. |




# Щодо емуляторів 

Як давній користувач [PCem](https://github.com/sarah-walker-pcem/pcem), зрозумівши, що він остаточно стагнує, почав перехід на [86Box](https://github.com/86Box/86Box). Він капризніший -- частково, завдяки більшій акуратності, тому часто те, що працювало в PCem, з коробки не працює. Але то було ОК -- бо перевірка на залізі частіше підтверджувала поведінку 86Box. Однак з Mandrake 6.xx вилізла неприємність --  під 86Box дивно глючить GUI (X Window System): після login вдається запусти 0-2 застосунки, після того нові не запускаються. Скажімо, раз з 5 вдається запустити KDevelop, але решта часу або взагалі немає реакції, або лише його Splash screen  видно. При цьому, процес X займає близько до 100%. Вже запущені аплікації працюють більше-менш нормально. Перебрав практично всі материнські плати, процесори і відеокарти релевантної епохи -- поза півсотні комбінацій. Не знаю, чесно кажучи, як з того баг репорт зробити... Та ж інсталяція під PCem працює нормально. Дя Windows 95 спостерігав щось схоже, але багато рідше, і ретельно не досліджував. Для Mandrake 7.0 працює, в цілому, стабільно. 


# Додатки

Не маючи третього диску, StarOffice чи книг тоді не бачив -- то вирішив зараз подивитися.

| ![](/retrocomputing/ibm_pc_compat/pics/Mandrake/app_staroffice_1.png){: width="90%" .align-center} |
| :---------: |
| Застосунки пакету. Інсталяція StarOffice була трохи дивна -- виконавчий файл з диску розгорнув його в /usr/opt, а там я вже знайшов власне інсталятор... Або, може, я чогось не зрозумів.|
| ![](/retrocomputing/ibm_pc_compat/pics/Mandrake/app_staroffice_2.png){: width="90%" .align-center} |
| Текстовий процесор StarOffice. Тоді ще не Open source. |
| ![](/retrocomputing/ibm_pc_compat/pics/Mandrake/app_books.png){: width="90%" .align-center} |
| Пара книг, одна відкрита в XPDF, інша -- в Adobe Acrobat. |

Пара додаткових скрінів:

| ![](/retrocomputing/ibm_pc_compat/pics/Mandrake/App_LyX.png){: width="90%" .align-center} |
| :---------: |
| Такий собі текстовий процесор поверх LaTeX.|
| ![](/retrocomputing/ibm_pc_compat/pics/Mandrake/App_mc_rpm.png){: width="90%" .align-center} |
| Добре, що тоді Midnight Commander вже вмів з RPM працювати -- дуже мені спрощувало життя. |

Шукаючи диск, натрапив на диски з Ubuntu, часів коли вони їх безкоштовно розсилали.

| ![](/retrocomputing/ibm_pc_compat/pics/Mandrake/Ubuntu_71_1.jpg){: width="90%" .align-center} |
| :---------: |
| ![](/retrocomputing/ibm_pc_compat/pics/Mandrake/Ubuntu_71_2.jpg){: width="90%" .align-center} |
| Версія 7.10 -- це жовтень 2007.|

| ![](/retrocomputing/ibm_pc_compat/pics/Mandrake/Install_65_1.png){: width="100%" .align-center} |
| :---------: |
| А так виглядав інсталятор попередньої, 6.1/(6.5) версії Mandrake.|

Сходу в менежі знайшов Mandrake версій [5.1](https://archive.org/details/mandrake-5.1-i386_202304), [6.5 (6.1)](https://winworldpc.com/product/mandrake-linux/65), [7.0](https://winworldpc.com/product/mandrake-linux/70), [8.0 та новіші](https://archive.org/details/mandrake-8-to-10.1). На архіві [є й інші, але](https://archive.org/search?query=subject%3A"mandrake"), якби що -- пишіть.

# Підсумки

Якраз недавно також бавився з Windows 95 та 98, в тому числі і на реальному залізі (Mandrake, каюся, поки не ставив). В такій глибокій ретроспективі -- враховуючи їх капризність, яку вже встиг забути за роки, Linux їм аж ніяк не поступався. Ключову роль, чому залишатися, як користувачу, на Windows, зіграла звичка і зворотна сумісність -- наявний софт, труднощі обміну з не-Linux світом тощо. Але програмую з того часу здебільшого під POSIX-системи -- навіть під Windows. 

А ще -- він тоді виглядав дуже гарно. Десь містично, десь футуристично. 

# Посилання

- [The History of Linux Mandrake](https://www.abortretry.fail/p/the-history-of-linux-mandrake).
- Чи існувала [версія 6.5](https://winworldpc.com/product/mandrake-linux/65), образ якого є на Winworldpc -- питання, в архіві [новин Mandrake](https://web.archive.org/web/20000816060434/http://www.linux-mandrake.com/en/fnews.php3) є тільки 6.1 та 7.0. Ймовірно, це якийсь гібрид 6.1 з онлайн-оновленнями. Власне, спочатку я заінсталював з цього образу. Візуально заінстальована ОС від 7.0 відрізняється слабко, але інсталятор зовсім інший -- він ще був текстовим. 
- Перекладена [українською документація до Mandrake 7.0](http://www.iop.kiev.ua/~dobr/mndk-ua/mdkinstallguide/index.html), зокрема, скріншоти всіх екранів інсталятора.
  - Оригінальна копія [збереглася в архіві дуже частково](https://web.archive.org/web/20000816060414/http://www.linux-mandrake.com/en/fdoc.php3) -- без зображень. Крім того, через якийсь баг, глибше за серпень 2000-го в минуле рухатися не хоче, хоча каже, що є збережене.

# Виноски

